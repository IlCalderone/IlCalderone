---
title: Il Codice Veritas
subtitle: come rendere scialba un'idea affascinante
date: '2020-10-12'
categories:
  - src/data/categories/season-1.yaml
thumb_image: images/veritas.png
thumb_image_alt: Il Codice Veritas image
image_alt: Il Codice Veritas image
image_position: left
episode_embed_html: >-
  <iframe src="https://open.spotify.com/embed/episode/7uSZDC2aJGHcCuPh98bsJa"
  width="100%" height="232" frameBorder="0" allowfullscreen="" allow="autoplay;
  clipboard-write; encrypted-media; fullscreen; picture-in-picture"></iframe>
seo:
  title: Il Codice Veritas
  description: 'Il Codice Veritas'
  extra:
    - name: 'og:type'
      value: article
      keyName: property
    - name: 'og:title'
      value: Il Codice Veritas
      keyName: property
    - name: 'og:description'
      value: 'Quis est, qui non oderit libidinosam, protervam adolescentiam'
      keyName: property
    - name: 'og:image'
      value: images/veritas.png
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: Episode 5 - Callipho Ad Virtutem Nihil Adiunxit
    - name: 'twitter:description'
      value: 'Quis est, qui non oderit libidinosam, protervam adolescentiam'
    - name: 'twitter:image'
      value: images/veritas.png
      relativeUrl: true
template: post
---
Era un dì di una settimana qualsiasi in un mese qualunque. Il roboante ronzio delle genti che sciamano tra i libri è seducente ed avvolgente. Passo con calma tra le varie file di storie, parole gettate una dietro l'altra a raccontar di sogni e speranze. So che tra di questi vi sono coloro che lo fanno per soldi, ed altri che lo fanno per puro spirito culturale. Vogliono diffondere conoscenza, qualunque essa sia.
Rilegature lucide, striate, rivestite in pelle, rigide e morbide.
Ed eccolo li, nella sua lucida e luccicante copertina. Un gargoyle che ammicca serafico una città gettata tra le rosse braccia di un tramonto di sangue o un'alba fiammeggiante.

**Il Codice Veritas.**

Freno la mia voglia di aprirlo a metà, scorrere tra quelle parole stampate e vedere se queste riescono a suscitarmi qualcosa. Troppe storie son state stroncate ancor prima di iniziarle davvero per questo mio malato modo di fare.
Vinco l'impulso.
Leggo il trafiletto di fine copertina, quell'angolo che si ripiega che odio come poche cose al mondo. L'idea che traspare pare interessante. Nemmeno vedo il prezzo e mi dirigo a pagare. Passano un paio di giorni prima che io ed il Codice entriamo veramente in contatto. Le prime pagine scorrono come nulla prima di all'ora, nemmeno GoT letto all'università. Forse solo il Conte di Montecristo, forse. Rapito scivolo di pagina in pagina, non credendo che qualcuno abbia potuto metter in scena qualcosa di simile, tramutare una tale idea in una trama. Ma poi, superato lo scoglio delle 70 pagine ecco che all'orizzonte si inizia a profilare la sagoma del male. Il lento declino che proseguirà per ben oltre 500 pagine

Quanto l'ho romanzata bene eh?
Tutto per nascondermi l'amara delusione che ancora sento scorrere sulla lingua.
L'idea di base è davvero ottima a mio giudizio: Il mondo come lo conosciamo oggi è stravolto. L'Islam domina buona parte del globo. Gli USA oramai sono l'ultimo baluardo della libertà d'essere e d'esistere, ma si son trincerati in un isolazionismo dissennato, protetti... beh, scopritelo se volete. I cristiani sono costretti a vivere all'interno di ghetti emarginati ed ostracizzati. E su questo sfondo cosa altro si potrebbe aggiungere per dar ancora più pepe?
La subdola realtà che si potrebbe nascondere dietro la nascita delle due religioni per antonomasia. Il come si sia arrivati a questo punto. L'inutilità di alcune realtà storiche, di avvenimenti che hanno funestato l'umanità da un lato o dall'altro. La ridicola pretesa dell'uomo di vivere secondo dettami Divini, quando di Divino non vi è nemmeno la scelta del Messia che ha diffuso quel messaggio. Ed allora questa idea ti porta a riflettere su quante cose si diano per scontate in determinate realtà, e di quanto siano futili la maggior parte delle pretese umane e non.

Beh messa così è davvero interessante, ed è questo che mi ha fatto finire il libro. La spasmodica ricerca di quel barlume di speranza che ciò che stavo leggendo potesse trasformarsi in quello che speravo in principio fosse.
Ma la vita è ingiusta. Laida, bastarda, maledetta.
Ti coccola con una mano nel mentre t'avvelena il bicchiere d'acqua che sta per porgerti.

Un amaro calice come si suol dire.

Spero di esser riuscito a far trasparire la delusione che questo Libro ha fatto nascere in me, dell'amarezza che lo scialbo tentativo di mantenerla in piedi ha provocato nella mia anima. Un vero peccato.

**Questo che avete letto non è altro che un sunto forse mal concepito del podcast che ho disseminato sulle maggiori piattaforme di questo e dell'altro mondo**. **Andate a ripescarlo se volete**
