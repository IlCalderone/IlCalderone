---
title: Mulan
subtitle: a volte è meglio lasciar perdere
date: '2021-01-06'
categories:
  - src/data/categories/season-1.yaml
thumb_image_alt: Mulan
image_alt: Mulan
image_position:
episode_embed_html: >-
  <iframe
  src="https://open.spotify.com/embed/episode/3L7A8AukgLmmH5sT00rbBY?utm_source=generator"
  width="100%" height="232" frameBorder="0" allowfullscreen="" allow="autoplay;
  clipboard-write; encrypted-media; fullscreen; picture-in-picture"></iframe>
seo:
  title: 'Mulan'
  description: Mulan
  extra:
    - name: 'og:type'
      value: article
      keyName: property
    - name: 'og:title'
      value: 'Mulan'
      keyName: property
    - name: 'og:description'
      value: Quae diligentissime contra Aristonem dicuntur a Chryippo
      keyName: property
    - name: 'og:image'
      value: images/post-2.jpg
      keyName: property
      relativeUrl: true
    - name: 'twitter:card'
      value: summary_large_image
    - name: 'twitter:title'
      value: 'Episode 2 - Non Minor, Inquit, Voluptas Percipitur Ex Vilissimis'
    - name: 'twitter:description'
      value: Quae diligentissime contra Aristonem dicuntur a Chryippo
    - name: 'twitter:image'
      value: images/post-2.jpg
      relativeUrl: true
template: post
thumb_image: images/mulan2.png
---
Vorrei valutare questo film nella maniera più oggettiva possibile ma non posso. Sono figlio degli anni ottanta e novanta, sono figlio delle 
video cassette con la classica musichetta della Disney, son erede di quei cartoni animati che ora vengono chiamati film d'animazione e anche 
cercando di sforzarmi e prendendo questo prodotto come qualcosa a sé stante, lo stesso risulta inutile e scialbo, incomprensibile nel 80% 
della sua totale durata.

Il film già nei suoi primi venti minuti risulta quanto più esplicativo possibile. Mette immediatamente la mani avanti con una frase evocativa e che, anche se nessuno lo dice, la si dovrebbe tener ben stampata nella mente per tutta la restante durata del supplizio audio-video:

> “ esistono tante storie su Mulan, ma questa è la mia”.

Questo doveva farmi sentire il latente puzzo di letame che si stava alzando da Est, invece, cieco e sordo ho continuato nella visione. Il sapore di acido sulla bocca si trasforma in un crescendo nauseabondo.

**Troppi ricordi, troppi**

Si parte da una ragazzina che non avrà nemmeno dieci anni, con il potenziale acrobatico e bellico degno dei migliori Shinobi di Naruto.
Prosegue con un guardiano che non è più il Drago, non è più l'irresistibile ed eccentrico Mushu, ma una fenice che ha lo spessore di un zerbino usato…

Uno schiaffo a piene mani alla realtà storica nella quale dovrebbe esser ambientato. Capisco la trasposizione, capisco tutto, ma anche no.

> La sensazione che mi si è attaccata addosso è qualcosa di non troppo lontano dalla sporcizia.
>
> Un trentenne disilluso

Si mi sento sporco ad averlo visto, ad aver tradito i miei ricordi da bambino su questo film.

La presenza del Ki atto a giustificare la presenza di impalpabili poteri che si manifestano con doti guerriere fuori dal comune. Quindi nemmeno 
tutto sto potere inarrivabile. 

Il suo sguardo perso nel vuoto la dice lunga. Ci sono troppe e cose che non vanno, troppe che non si riescono a salvare, eppure vorrei, Dio solo sa quanto lo vorrei, forse perchè sono ancora memore dal capolavoro che per me è stato Soul…non so. Bastava cambiare nome al prodotto: “Mulan - la donna dietro la leggenda”, o qualsiasi altra cosa del genere per non far vivere questo trauma a chi lo ha visto.

Per questo mi limiterò a far un elenco, nemmeno troppo dettagliato, di tutte le boiate che violentemente mi son balzate addosso con la violenza di una grandinata dopo l'ottavo chilometro in salita:

1.Capacità ultraumane di una ragazzina che pareggia con gli Shinobi del villaggio della foglia;

2.La presenza di una strega della quale non si sa il passato, il presente e nemmeno il futuro, perchè letteralmente non viene mai spiegato nulla 
sulla sua figura e sul perchè questa esista. Non la si può nemmeno considerare la reale Nemesi di Mulan;

3.La strega che nel bel mezzo delle prime scene, impossessatasi del corpo di un soldato, rivela la sua esistenza all'imperatore che sino a quel momento non sapeva nemmeno chi diavolo li stesse attaccando e perchè;

4.Il protettore della famiglia passa ad essere una Fenice da un Drago;

5.Il grillo che faceva da contraltare con Mushu, qui diventa un umano tenerone ed utile come un ceppo tagliato sulla punta di una montagna. 
No, okay, quello sarebbe utile almeno a poggiarci il culo;

6.Il figlio del generale di cui Mulan si innamora nella versione del 2002 qui sparisce e viene sostituito da un più anonimo tizio X di cui non ho 
ricordato il nome per tutta la durata del film;

7.Trabucchi che hanno la precisione millimetrica di un missile terra aria quando si tratta di colpire testugini di soldati dell'imperatore e che cannano un colpo da venti metri su per giù quando si tratta di colpire Mulan;

8.Mulan che riesce ad attraversare il campo di battaglia, nascondersi dietro le linee nemiche, preparare una trappola con degli elmi a mo di fantocci e bersagliere che Legolas levati;

9.Un super cattivo a capo di orde di uomini di disparati clan riunitisi, che combatte sempre e solo con 12 uomini a distruggere fortini.

Potrei continuare con questo elenco a lungo, perchè davvero in questa pellicola non vi è una cosa che si salva in toto.

Pur volendo prendere come unico salvagente il discorso tra a Strega e Mulan nel momento in cui la nostra protagonista capisce che finger di esser 
qualcun altro non serve a nulla e decide spavaldamente di spogliarsi dell'armatura, che ricordiamolo tutti la stessa due secondi prima era impegnata in una battaglia, tre secondi dopo e li che si getta nuovamente, sciogliere i capelli, che si sa, da quel tocco di femminilità che altrimenti non esisterebbe nemmeno per scherzo, e raccogliere il potere del Ki e divenire un Goku in gonnella.

Nemmeno lo scambio di battute che avviene tra le due in questo momento, che davvero potrebbe essere l'unico momento di una qualche riflessione sul significato del credere in se stessi, a scapito di quante maschere volontariamente ed involontariamente ci si voglia porre addosso per divenire come gli altri, essere accettati, e cercar al tempo stesso un proprio posto nel mondo; anche considerando questo ma che nemmeno ci riesce più di tanto, il prodotto risulta scadente, scialbo, annacquato con l'aceto.

Concludo qui questa sequela di parole digitali che non vogliono essere nè una recensione, nè un'analisi della pellicola, ma un libero sfogo di un trentenne che è cresciuto con i film della Disney, che ha rivisto in Mulan determinati insegnamenti che sono stati stuprati e sfibrati in questo rifacimento.

Ripeto quello che ho scritto all'inizio: avessero scelto di dar un sottotitolo a questa pellicola, forse qualcosa l'avrei anche accettata, prendendo il tutto come un film diverso da quello che il me fanciullo ricordava ed ha amato. Ma leggere Mulan e vedere questa pila di letame fumante fa davvero male al cuore.
Son convinto di una cosa, che giocare spesso e volentieri sulla nostalgia di alcuni titoli, convinti che un rifacimento possa richiamare, come in 
parte ha fatto, vecchio pubblico che è affezionato e vuole rivederlo in una chiave qualitativamente più moderna e nuovo che incuriosito da un 
successo del passato, vuole cercare di godersela con le possibilità realizzate del millennio nel quale vive, non sempre ripaga. 

Alle volte le cose dovrebbero esser lasciate lì dove sono state create e dove hanno avuto un significato ed un ruolo

Se non lo avete visto: **Non Fatelo**

Se lo avete visto: **Siete Sopravvissuti…ricordatelo sempre.**
